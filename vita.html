<!DOCTYPE html>
<html>
<head>
    <meta charset='utf-8'>
    <title>ROBOTKA VITA</title>
    <link rel="stylesheet" href="vita.css">
</head>
<body style="background-color:darksalmon;">
    <div class="content">
        <h1>VITA</h1>
        <p class="par">Robotka Vita je sodoben primer humanoidnega robota in spada med 10 najboljših robotov za splošno uporabo v svetu. Je tipa Pepper proizvajalca SoftBank Robotics. Ima privlačno obliko ustvarjeno po podobi človeka, kar daje občutek prijaznosti in ne zbuja strahu pri ljudeh. Ima množico senzorjev s katerimi zaznava okolje in ljudi. Zasnovano ima tudi več nivojsko varovanje s katerim se onemogoči, da bi robotka poškodovala ljudi ali sebe v primeru odpovedi kakšnega sistema (npr. Odpove ultrazvočni senzor in se robotka zaleti v predmet, možnost poškodbe prepreči mehanski senzor, ki je na nogi). Signale (podatke), ki jih dobiva preko senzorjev pretvorimo v informacije in preko umetne inteligence oziroma programske aplikacije omogočimo, da se robot ali pa robotka giblje po prostoru, zaznava ljudi, obraze, tudi občutke, glas itd. Prednost je tudi, da lahko določene informacije podaja tudi vizualno na tablici. Vita je prišla v Center Noordung februarja 2021. Obiskovalce sprejema, jih usmerja na razstave in na recepcijo, predstavlja Center, igra kitaro, govori šale in preverja znanje po končanem obisku. Vita trenutno z obiskovalci komunicira v angleščini, vsekakor pa je dolgoročni cilj izvedba govora v slovenskem jeziku. Tip robota, kakšna je robotka Vita v Vitanju, se uporablja na številnih področjih, kjer je naravna interakcija s strankami pomembna (npr. v restavracijah, bankah, trgovinah, letališčih…).</p>
    </div>
    <div class="slika">
        <br><img src="vita.png"></img>
        <br><p>Na zgornji sliki vidimo humanoidno robotko Vito.</p>
        </div>
</body>
</html>